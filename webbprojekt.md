# Webbprojekt: myTunes

## Specifikation
Du ska skapa en single page app (SPA) som använder vanlig "vanilla" JavaScript med DOM-manipulation.
Single page app innebär att det bara finns en HTML-fil. Man använder JavaScript för att ändra sidan. Under utvecklingen ska du ge och få feedback från klasskamrater.

**myTunes** är en app där användaren sparar sin favoritmusik. Man ska kunna lägga till låtar i sitt bibliotek.

### En låt ska innehålla:
+ titel (obligatorisk)
+ artist (obligatorisk)
+ releaseår
+ eventuellt album
+ genre

### Användaren ska kunna:
1. se alla låtar i sitt bibliotek
1. söka efter låtar (bara visa de låtar vars titel matchar sökningen)
1. ta bort en låt
1. ändra info för en specifik låt

Allt detta kan göras i samma vy. Tips! Börja skissa på gränssnittet med papper och penna. Figma är ett bra verktyg om man använder dator. Se till att du får feedback på din design innan du börjar koda!

### Ge feedback
När du ger feedback ska du använda modellen "2 stars and a wish":
+ två saker som klasskamraten har gjort bra
+ om du fick önska en sak, vad skulle det vara?

### Tema
Appen ska likna försäkringsbolaget i självstudieuppgiften i val av teckensnitt, färger med mera.

## Begränsningar
+ Ingen databas
+ Ingen backend
+ Ingen AJAX
+ Det är *tillåtet* att använda ex. localStorage för att spara låtar


## Redovisning
Projektet ska redovisas för klassen den 2/9.

Svårt att komma igång? Börja med att fundera över designen och hur din data ska se ut. Gå inte vidare förrän du har tänkt igenom båda.
